एशियाई खेलों के कांस्य पदक विजेता तैराक संदीप सेजवाल बुधवार से शुरू हो रही दूसरी दुबई अंतरराष्ट्रीय एक्वाटिक चैम्पियनशिप में भारत के लिये पदक के प्रबल दावेदार होंगे।पिछली बार इस चैम्पियनशिप में सेजवाल ने दो स्वर्ण और तीन रजत पदक जीते थे। उन्होंने इस साल की शुरुआत में केरल में हुए राष्ट्रीय खेलों में चार स्वर्ण पदक जीते।पिछले साल इंचियोन में हुए एशियाई खेलों के बाद दुबई चैम्पियनशिप उनका पहला अंतरराष्ट्रीय टूर्नामेंट है। एशियाई खेलों की 50 मीटर ब्रीस्टस्ट्रोक स्पर्धा का कांस्य जीतने वाले सेजवाल ने 28 साल बाद भारत की झोली में इन खेलों का पदक डाला था।