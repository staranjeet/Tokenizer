फ्रांस के पूर्व फुटबॉल दिग्गज जिनेदिन जिदान ने राष्ट्रीय टीम का कोच बनने की इच्छा जताई है।समाचार एजेंसी सिन्हुआ की रिपोर्ट के अनुसार, 1998 में विश्व कप और वर्ष 2000 में यूरोपियन चैम्पियनशिप जीतने वाली फ्रांस टीम के सदस्य रहे जिदान फिलहाल स्पेन की रियल मेड्रिड क्लब कास्टिला (क्लब की बी-टीम) के कोच हैं।खेल वेबसाइट कैनल फुटबॉल क्लब द्वारा आयोजित कार्यक्रम में जिदान ने कहा वह भविष्य में फ्रांस का कोच बनना पसंद करेंगे।जिदान के अनुसार, ‘‘मैं इसे साफ-साफ कहता हूं कि मेरा लक्ष्य फ्रांस की राष्ट्रीय फुटबॉल टीम का कोच बनना है। कब, यह नहीं कह सकता लेकिन मुझे मौका मिलेगा।’’जिदान ने 1994 से 2006 के बीच फ्रांस के लिए 108 मैच खेले।स्पेन में ऐसी अटकलें लगाई जा रही हैं कि रियल मेड्रिड भविष्य में मौजूदा कोच कार्लो एंसेलोटी के स्थान पर जिदान को नियुक्त करना चाहता है और क्लब इसके लिए उन्हें तैयार करने में भी जुटा है।इस बारे में सवाल पर जिदान ने कहा, ‘‘हो सकता है, लेकिन अभी क्लब के साथ एक बहुत अच्छे कोच हैं और मुझे भी कार्लो से बहुत कुछ सीखने को मिला है।’’