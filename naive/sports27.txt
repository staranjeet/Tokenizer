ओलंपिक में 18 स्वर्ण पदक जीतने वाले दिग्गज तैराक माइकल फेल्प्स को यूएसए तैराकी इस साल होने वाली विश्व चैम्पियनशिप में हिस्सा लेने की स्वीकृति दे सकता है।यूएसए तैराकी के कार्यकारी निदेशक चक वीलगस ने अमेरिका स्थित खेल टीवी नेटवर्क की वेबसाइट से कहा कि उनकी फेल्प्स के साथ 24 जुलाई से नौ अगस्त तक रूस के कजान में होने वाली विश्व चैम्पियनशिप को लेकर अनौपचारिक और शुरुआती चरण की बातचीत हुई है।वीलगस ने कहा, यह जटिल है लेकिन ऐसे तरीके हैं जिनसे यह संभव हो सकता है। चीजों पर पुनर्विचार या विचार करने के तरीके हैं।पिछले साल सितंबर में बाल्टीमोर में शराब पीकर गाड़ी चलाने के आरोप में छह महीने के निलंबन का सामना कर रहे 29 फेल्प्स की यह सजा अगले महीने की शुरुआत में खत्म होगी। वह इसके साथ ही विश्व चैम्पियनशिप में हिस्सा नहीं लेने के लिए भी राजी हुए थे।