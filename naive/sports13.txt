आस्ट्रेलियाई बल्लेबाज क्रिस लिन और न्यूजीलैंड के ओपनर जिम्मी नीशाम के आईपीएल-8 से बाहर जाने के बाद गत चैंपियन कोलकाता नाइटराइडर्स की टीम में पूर्व दक्षिण अफ्रीकी खिलाड़ी योहान बोथा और पाकिस्तान के पूर्व टेस्ट क्रिकेटर अजहर महमूद को शामिल किया गया है।भारतीय क्रिकेट कंट्रोल बोर्ड(बीसीसीआई) के सचिव अनुराग ठाकुर ने एक विज्ञप्ति में कहाच्च् केकेआर ने अपने चोटिल खिलाड़यिों की जगह अनुभवी खिलाड़यिों पाकिस्तान के पूर्व टेस्ट क्रिकेटर और मौजूदा समय में इंग्लिश टीम सरे  के लिये खेल रहे अजहर और पूर्व दक्षिण अफ्रीकी कप्तान बोथा को शामिल करने का फैसला किया है।''उन्होंने कहाच्च् आईपीएल के नियमों के अनुसार यदि किसी टीम में कोई खिलाड़ी पूरे सत्र के लिये उपलब्ध नहीं होता है तभी उसकी जगह नये खिलाड़यिों को रखने की अनुमति होती है। इसी के तहत केकेआर को यह अनुमति दी गई है। आईपीएल इन अनुभवी खिलाड़यिों का केकेआर में स्वागत करता है जो लीग के ओपिनग मैच में आठ अप्रैल को मुंबई इंडियंस के खिलाफ खेलने उतरेंगे।''कीवी आलराउंडर नीशाम और लिन चोटिल होने के कारण केकेआर की ओर से आईपीएल-8 में नहीं खेल सकेंगे। दो बार की चैंपियन केकेआर के मुख्य कार्यकारी वैंकी मैसूर ने बताया कि महमूद और बोथा को चोटिल खिलाड़यिों नीशाम और लिन की जगह टीम में शामिल किया गया है और पूरी उम्मीद है कि ये खिलाड़ी अपने प्रदर्शन से कमी को पूरा करेंगे।''चोट से जूझ रहे नीशाम विश्वकप टीम में भी जगह नहीं बना सके थे। उन्होंने पिछले वर्ष दिल्ली डेयरडेविल्स टीम की तरफ से चार मैच खेले थे जबकि इस बार उन्हें केकेआर ने 50 लाख रूपये में खरीदा था। वहीं लिन इसी महीने आस्ट्रेलिया में घरेलू सीरीज के दौरान हैमस्ट्रिंग की चोट लगा बैठे थे जिसके बाद वह दस हफ्तों के लिए मैदान से बाहर हो गए हैं।भारतीय उपमहाद्वीप में खेलने का अनुभव रखने वाले अजहर महमूद वर्ष 2012 और 2013 में आईपीएल के दो सत्रों में किंग्स इलेवन पंजाब की तरफ से खेल चुके हैं जिसमें उन्होंने 22 मैचों में 382 रन बनाने के साथ ही 29 विकेट भी लिए हैं। बोथा ने पहले तीन सत्र राजस्थान रायल्स के लिए खेलने के बाद 2013 में दिल्ली डेयरडेविल्स टीम की तरफ से खेला था।