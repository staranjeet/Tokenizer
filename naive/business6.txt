बीमा क्षेत्र में पोंजी जैसी गतिविधियों पर अंकुश लगाने के लिए नए अध्यादेश में बीमा उत्पादों की बिक्री के लिए बहुस्तरीय एजेंट ढांचे पर रोक लगाई गई है। साथ ही इसमें बहुस्तरीय मार्केटिंग (एमएलएम)  स्कीमों के जरिए लोगों को बीमा पॉलिसी खरीदने या उसका नवीकरण कराने के लिए फुसलाने वाली पेशकशों पर भी रोक लगाई गई है।हाल ही में जारी अध्यादेश के तहत बीमा कंपनियां किसी भी प्रधान एजेंट,  मुख्य एजेंट और विशेष एजेंट की नियुक्ति नहीं कर सकती और न ही वे उनके जरिए कोई बीमा सौदा कर सकती हैं। एजेंटों द्वारा मोटा कमीशन कमाने के लालच में बीमा उत्पादों की भ्रामक ढंग से बिक्री पर अंकुश लगाने के लिए ये प्रावधान किए गए हैं।