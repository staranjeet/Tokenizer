पेट्रोल की कीमत में लगातार दो बार बढ़ोतरी के बाद अंतरराष्ट्रीय स्तर पर कच्चे तेल में नरमी के बीच आज इसमें 49 पैसे प्रति लीटर की कमी की गई और डीजल 1.21 रुपये प्रति लीटर सस्ता हो गया। दरों में कटौती आज आधी रात से प्रभावी होगी।देश की सबसे बड़ी तेल कंपनी इंडियन ऑयल कॉर्प (आईओसी) ने कहा कि दिल्ली में पेट्रोल की कीमत कल से 60 रुपये प्रति लीटर होगी, जो फिलहाल 60.49 रुपये प्रति लीटर है, जबकि डीजल की कीमत 48.50 रुपये प्रति लीटर होगी, जो इस समय 49.71 रुपये प्रति लीटर है।यह कटौती फरवरी और मार्च में दो बार कीमत बढ़ाने के बाद हुई है। पहली बार 16 फरवरी को पेट्रोल 0.82 रुपये प्रति लीटर और डीजल 0.61 रुपये प्रति लीटर मंहगा हुआ, जबकि एक मार्च को पेट्रोल की कीमत 3.18 रुपये प्रति लीटर और डीजल की कीमत 3.09 रुपये प्रति लीटर बढ़ी।आईओसी ने एक बयान में कहा कि पिछली बार मूल्य में हुए बदलाव के बाद से पेट्रोल और डीजल की अंतरराष्ट्रीय कीमत घटी है। हालांकि रुपया-अमेरिकी डालर की विनिमय दर घटी है। इन दोनों कारकों के मददेनजर पेट्रोल तथा डीजल की खुदरा कीमत में गिरावट मुनासिब है। उक्त दोनों मौकों को छोड़कर पट्रोल की कीमत अगस्त 2014 10 बार घटी और डीजल अक्टूबर 2014 से छह बार सस्ता हुआ