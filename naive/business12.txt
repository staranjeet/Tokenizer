सीमापार कर चोरी रोकने की दिशा में कदम बढ़ाते हुए स्विटजरलैंड ने भारत सहित अन्य देशों के साथ कर सूचना के स्वत: आदान-प्रदान से जुड़ा एक कानून बनाने के लिए बातचीत शुरू कर दी है। बैंकिंग गोपनीयता की व्यवस्था के लिए विख्यात स्विटजरलैंड, कर सूचना साझा करने को लेकर दुनिया भर से दबाव का सामना करता रहा है।विदेश में भारतीयों द्वारा जमा कालेधन को वापस लाने के लिए भारत भी स्विटजरलैंड के अधिकारियों के साथ वार्ता करता रहा है और पिछले साल स्विटजरलैंड ने इस शर्त के साथ सूचना साझा करने पर सहमति जताई कि भारत उसे इस संबंध में स्वतंत्र प्रमाण मुहैया कराए।स्विस फेडरल काउंसिल ने अन्य देशों के साथ कर सूचना के स्वत: आदान-प्रदान से जुड़े एक विधेयक पर बातचीत गुरुवार को शुरू की। स्विटजरलैंड की सरकार ने एक बयान जारी कर कहा कि सूचना के स्वत: आदान-प्रदान के लिए एक नए वैश्विक मानक से सीमा पार कर चोरी रकनी चाहिए। अभी तक करीब 100 देश इस मानक को अपनाने का इरादा जाहिर कर चुके हैं।