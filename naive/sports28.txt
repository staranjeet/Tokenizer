इंग्लैंड में फुटबॉल की सर्वोच्च संस्था-फुटबॉल एसोसिएशन (एफए) ने चेल्सी और एवर्टन जैसे दो प्रमुख क्लबों पर उनके खिलाड़ियों द्वारा दिए गए खराब बर्ताव के लिए 30 हजार पाउंड का जुर्माना लगाया है।समाचार एजेंसी सिन्हुआ के मुताबिक, एफए ने सोमवार को जारी बयान में कहा कि स्वतंत्र समिति द्वारा दिए गए जांच में पाया गया कि 11 फरवरी को हुए मुकाबले के दौरान दोनों टीमों के खिलाड़ियों का बर्ताव मानकों के हिसाब से नहीं था और इसी कारण उन पर जुर्माना लगाया जाता है।एफए ने कहा, ‘‘स्वतंत्र जांच समिति ने पाया है कि 11 फरवरी को हुए मुकाबले के 86वें मिनट में दोनों टीमों के खिलाड़ियों का व्यवहार खेल के नियमों के दायरे में नहीं था। ऐसे में इन दोनों क्लबों पर उनके खिलाड़ियों के खराब बर्ताव के लिए 30 हजार पाउंड का जुर्माना लगा है।’’चेल्सी ने वह मैच 1-0 से जीता था। 86वें मिनट में चेल्सी के ब्रानिस्लाव इवानोविक ने एवर्टन के मिडफील्डर जेम्स मैककार्थी के गले को अपनी बाहों से जकड़ लिया था।दोनों क्लबों ने अपने खिलाड़ियों द्वारा किए गए खराब बर्ताव को स्वीकार कर लिया है।