गत चैंपियन व वर्ल्ड नंबर वन सर्बिया के नोवाक जोकोविच और ब्रिटेन के एंडी मरे ने अपने-अपने मुकाबले जीतकर मियामी ओपन टेनिस टूर्नामेंट के क्वार्टरफाइनल में जगह बना ली है। एंडी मरे ने अपने टेनिस करियर का 500 वां मैच जीता। महिला डबल्स में इंडो-स्विस जोड़ी सानिया मिर्जा-मार्टिना हिंगिस सेमीफाइनल में पहुंच गई हैं। महिला सिंगल्स में वीनस विलियम्स को पराजय का सामना करना पड़ा।जोकोविच ने यूक्रेन के एलेक्सांद्र डोल्गोपोलोव को 7-6, 7-5, 6-0 से हराया। जोकोविच को पहला सेट जीतने के लिए काफी मेहनत करनी पड़ी। दूसरे सेट में भी पिछड़ने के बाद जोकोविच पर हार का खतरा मंडरा रहा था लेकिन वापसी करते हुए डोल्गोपोलोव की सर्विस ब्रेक की और दूसरा सेट जीता। मरे ने एंडरसन को 6-4, 3-6, 6-3 से हराकर अंतिम 8 में प्रवेश किया। अपने कॅरियर का 500वां मैच जीत लिया। तीसरे और निर्णायक सेट में जबर्दस्त खेल का प्रदर्शन करते हुए जोकोविच ने 27 में से 24 पॉइंट जीते और एकतरफा अंदाज में सेट जीतकर क्वार्टरफाइनल में प्रवेश किया। क्वार्टर फाइनल में जोकोविच का मुकाबला अब स्पेन के डेविड फेरर से होगा।