लियोनेल मेसी ने रविवार को एफसी बार्सिलोना को रायो बालेकानो पर मिली 6-1 की जीत के साथ स्पेनिश लीग में सबसे अधिक 32 हैट्रिक लगाने का नया रिकॉर्ड कायम किया। कैम्प नोउ में हुए इस मुकाबले में मेसी ने मध्यांतर के बाद तीन गोल किए। इस मैच में लुइस सुआरेज ने भी दो गोल किए।एथलेटिक बिल्बाओ के लिए खेलने वाले तेल्मो जारा ने इससे पहले स्पेनिश लीग में सबसे अधिक 31 हैट्रिक लगाए थे। इस जीत ने एफसी बार्सिलोना को स्पेनिश लीग तालिका में फिर से शीर्ष पर पहुंचा दिया है। अब उसके 62 अंक हो गए हैं, जबकि रियल मेड्रिड के 61 अंक हैं।रियल को शनिवार को बिल्बाओ ने हराया था। दो सप्ताह बाद कैम्प नोउ में रियल और बार्सिलोना के बीच मुकाबला होना है। एक अन्य मैच में एटलेटिको मेड्रिड को अपने घर में वेलेंसिया से 1-1 से ड्रॉ खेलना पड़ा। एटलेटिको स्पेनिश लीग तालिका में तीसरे स्थान पर है, जबकि वेलेंसिया चौथे स्थान पर है।