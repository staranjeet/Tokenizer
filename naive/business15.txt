देश के प्रमुख शेयर बाजारों में सप्ताह के पहले कारोबारी दिवस सोमवार को तेजी रही। प्रमुख सूचकांक सेंसेक्स 517.22 अंकों की तेजी के साथ 27,975.86 पर और निफ्टी 150.90 अंकों की तेजी केसाथ 8,492.30 पर बंद हुआ। बंबई स्टॉक एक्सचेंज (बीएसई) का 30 शेयरों पर आधारित संवेदी सूचकांक सेंसेक्स सुबह 197.15 अंकों की तेजी के साथ 27,655.79 पर खुला और 517.22 अंकों या 1.88 फीसदी तेजी के साथ 27,975.86 पर बंद हुआ।दिन भर के कारोबार में सेंसेक्स ने 28,017.97 के ऊपरी और 27,624.76 के निचले स्तर को छुआ। नेशनल स्टॉक एक्सचेंज (एनएसई) का 50 शेयरों पर आधारित संवेदी सूचकांक निफ्टी 49.55 अंकों की तेजी के साथ 8,390.95 पर खुला और 150.90 अंकों या 1.81 फीसदी तेजी के साथ 8,492.30 पर बंद हुआ। दिन भर के कारोबार में निफ्टी ने 8,504.55 के ऊपरी और 8,380.75 के निचले स्तर को छुआ।बीएसई के मिडकैप और स्मॉलकैप सूचकांकों में भी तेजी रही। मिडकैप 199.59 अंकों की तेजी के साथ 10,559.52 पर और स्मॉलकैप 354.71 अंकों की तेजी के साथ 10,795.40 पर बंद हुआ। बीएसई के सभी 12 सेक्टरों में भी तेजी रही। पूंजीगत वस्तु ( फीसदी), रियल्टी (2.19 फीसदी), तेज खपत उपभोक्ता वस्तु (2.11 फीसदी), बैंकिंग (1.80 फीसदी) और वाहन (1.55 फीसदी) में सर्वाधिक तेजी रही।