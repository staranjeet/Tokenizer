शीर्ष वरीय भारत के श्रीकांत और अजय जयराम अपने अपने मुकाबले जीत कर चल रही 1,20000 अमेरिकी डॉलर की स्विस ओपन ग्रां प्री गोल्ड बैडमिंटन चैम्पियनशिप के क्वार्टर फाइनल में पहुंच गए हैं।विश्व के नंबर चार के श्रीकांत ने पहला गेम हारने के बाद वापसी करते हुए डेनमार्क के एमिल होल्सट को एक घंटे से भी ज्यादा समय तक चले मुकाबले में 14-11, 21-15, 21-18 से हराया। आन्ध्र प्रदेश 22 वर्षीय के श्रीकांत का अगले दौर में जापान के आठवीं वरीय ताकुमा यूएडा के मुकाबला होगा।इससे पहले पिछले साल डच ओपन जीतने वाले जयराम ने 13वीं वरीयता प्राप्त चीनी ताइपै के जू वेइ वांग को सीधे गेम में 35 मिनट में 21-17, 21-16 से हराया। अब उनका सामना जापान के काजुमासा सकाइ से होगा।भारत के आनंद पवार हालांकि प्री क्वार्टर फाइनल में सकाइ से 21-19, 19-21, 15-21 से हारकर बाहर हो गये।अन्य भारतीयों में पुरुष युगल प्रणव जेरी चोपड़ा और अक्षय देवालकर को इंडोनेशिया के अंगा प्रतामा और रिकी कारांडा सुवार्डी ने 21-17, 21-13 से हरा दिया। मनु अत्री और बी सुमीत रेड्डी को इंडोनेशिया के वाहयू नायका आर्या पी और एडे युसूफ ने 21-18, 18-21, 21-16 से हराया।