विश्व के तीव्रतम धावक जमैका के यूसैन बोल्ट इस साल अप्रैल में रियो में दौड़ेंगे। छह बार के ओलम्पिक चैम्पियन बोल्ट अगले साल यहां होने वाले ओलम्पिक खेलों की तैयारियों के मददेनजर रियो में 100 मीटर रेस में हिस्सा लेंगे।समाचार एजेंसी सिन्हुआ के मुताबिक इवेंट के आयोजक दुदा मागालहाएस ने बताया कि 28 साल बोल्ट रियो में अपने दो अंतर्राष्ट्रीय प्रतिद्वंद्वियों का सामना करेंगे।मागालहायीस ने कहा, ‘‘अगले साल हम ओलम्पिक का आयोजन कर रहे हैं और उसमें तो बोल्ट हिस्सा लेंगे ही लेकिन उससे पहले बोल्ट को दौड़ते देखने का एक और मौका मिल रहा है।’’बोल्ट जिस 100 मीटर रेस में हिस्सा लेंगे, उसका आयोजन ब्राजीलियाई जॉकी क्लब में 19 अप्रैल को होगा। बोल्ट इससे पहले भी जॉकी क्लब में दौड़ चुके हैं। वह 2013 और 2014 में लगातार दो बार यहां चैम्पियन रहे हैं।बोल्ट ने 2008 और 2012 ओलम्पिक खेलों में 100 मीटर, 200 मीटर और चार गुणा 100 मीटर रिले स्पर्धा का स्वर्ण विश्व रिकॉर्ड के साथ जीता है।हॉकेनहेम सर्किट के प्रबंध निदेशक ग्रेगोर सीलर ने कहा कि अब जर्मन ग्रां प्री की उम्मीद रखना बेकार है लेकिन 2016 और 2018 में इसके आयोजित किए जाने की पूरी सम्भावना है।